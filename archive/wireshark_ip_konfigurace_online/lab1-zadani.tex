\section*{Cíle cvičení}
\begin{itemize}
	\item Seznámení se se základní prací v~OS Linux.
	\item Seznámení se se základními nástroji pro zjišťování konfigurace zařízení.
	\item Analýza síťového provozu pomocí programu Wireshark.
	\item Seznámení se s manuální konfigurací IPv4 a IPv6 na OS Linux.
\end{itemize}

\section*{Pokyny}
\begin{itemize}
\item Pro práci v cvičení budeme používat virtuální stroje v programu
  VirtualBox\footnote{\url{https://nes.fit.vutbr.cz/isa/ISA2020.ova}}.
\item Odpovědi pište do odpovědního archu \texttt{protokol.md} který odevzdáte do WIS-u. Dostupný je na adrese \url{https://github.com/nesfit/ISA/blob/master/wireshark_ip_konfigurace_online/protokol.md}.
\item Do WIS-u budete také odevzdávat všechny zachycené \texttt{pcap} soubory.
\item Uživatelé a hesla pro přihlášení: \texttt{user - user4lab}, \texttt{root - root4lab}.
\item Přihlaste se jako uživatel \texttt{user}. Veškeré potřebné příkazy následně spouštějte jako \texttt{root}.
\end{itemize}

\subsection*{Příprava laboratoře}
Importujte stroj \texttt{ISA2020.ova} do programu VirtualBox.
Při importu nastavte generaci nových MAC adres pro síťová rozhraní (MAC Address Policy: \textbf{Generate new MAC addresses for all network adapters}).
Ve virtuálním stroji budete pracovat s rozhraním {\bf enp0s3}.

\subsubsection*{Instalace Guest Additions}
\textit{Tento krok je volitelný}.

Pro pohodlnější práci s virtuálním strojem je možno nainstalovat vlastní verzi VirtualBox
Guest Additions (doporučený virtuální stroj může obsahovat verzi nekompatibilní
s vaší verzí VirtualBoxu).
V menu VirtualBox zvolte \textit{Devices $\rightarrow$ Insert Guest Additions CD image...} a spusťte instalaci tlačítkem \textit{Run}.
Po zadání hesla uživatele \texttt{root} by měla proběhnout instalace; po jejím ukončení restartujte virtuální stroj.

\subsubsection*{Vytvoření snapshotu}
Před zahájením cvičení si vytvořte snapshot za pomoci menu \textit{Machine
$\rightarrow$ Take snapshot} pro snadný návrat k výchozímu stavu. Následující
cvičení budete řešit ve stejném virtuálním počítači, budeme očekávat, že
použijete výchozí stav s volitelně nainstalovanými \emph{Guest Additions}.

\section{Zjišťování konfigurace}
V případě, že se v OS Linux úplně neorientujete, přečtěte si kapitolu \ref{basics} v
laboratorním manuálu --- Základní konfigurace linuxového serveru. V~této části cvičení se
budeme zabývat převážně zjišťováním síťové konfigurace systému. Veškeré potřebné
informace, které budete potřebovat ke splnění této části cvičení, naleznete
v~sekci \ref{basic_ipconfig} laboratorního manuálu --- Konfigurace síťových zařízení. V~případě, že si nejste jistí některým příkazem, neváhejte nahlédnout do manuálové stránky.

\begin{enumerate}
\item Vypište konfiguraci vašeho stroje (MAC adresu, IPv4 adresu, masku, síť, broadcastovou adresu).
\item Zobrazte si záznamy v~routovací a ARP tabulce. Zapište IPv4 adresu výchozí brány a přiřaďte k ní MAC adresu.
\item Otestujte konektivitu k~výchozí bráně a následně konektivitu do Internetu.
\item Vypište implicitní servery DNS a název souboru, ve kterém jste tuto informaci nalezli.
\item Upravte patřičný soubor tak, aby po spuštění příkazu \texttt{ping gw}, byl ping proveden vůči IPv4 adrese výchozí brány. Zapište jak a který soubor jste upravili a jaký záznam jste přidali.
\item Vypište aktivní TCP spojení, vyberte jeden záznam, zapište si ho a popište význam jednotlivých položek. Pokud se žádné TCP spojení nezobrazuje, nějaké vygenerujte, například pomocí webového prohlížeče.
\item Zobrazte systémové události pomocí programu \texttt{journalctl}.
\item Zobrazte pouze události týkající se NetworkManager.
\item Pokuste se jako uživatel user spustit Wireshark s pomocí programu \texttt{sudo}. Následně nalezněte v~logu zprávu, která byla zaznamenána v~případě správně zadaného hesla, ale odepřeného přístupu.
\end{enumerate}

\section{Wireshark}
V~této části cvičení se budeme zabývat analýzou a zachytáváním provozu
v~programu Wireshark. Spuštění Wireshark provedete příkazem \texttt{wireshark}
pod uživatelem \texttt{root}. Veškeré potřebné informace, které budete
potřebovat k~této části cvičení, naleznete v~kapitole \ref{wireshark} laboratorního manuálu
--- Analýza síťového provozu programem Wireshark.

\begin{enumerate}
  \item Pomocí programu Wireshark začněte \textbf{zachytávat} pouze HTTP komunikaci na výchozím portě (výchozí porty je možné nalézt např. v \texttt{/etc/services}).
    Zapište použitý \emph{capture filter} do odpovědního archu.
    Spusťte si prohlížeč a načtěte stránku \texttt{http://cphoto.fit.vutbr.cz} (po zapnutí zachytávání provozu).
    Zachycený provoz uložte do souboru \texttt{cv1-http.pcap} který budete odevzdávat.
\item Vypište zdrojovou a cílovou IPv4 adresu a MAC adresu odeslaného a přijatého paketu.
  Zamyslete se nad tím, co vypsané MAC adresy a IPv4 adresy identifikují --- nalezené identifikátory porovnejte s identifikátory vypsanými v předchozích bodech zadání.
\item Zahajte znovu zachytávání komunikace, nyní bez použití filtru pro HTTP.
  V příkazové řádce odstraňte ARP záznamy (příkaz \texttt{ip neighbor ...}).
  Ve wiresharku zobrazte veškerou komunikaci, následně vyfiltrujte pouze ARP a ICMP pakety.
  Vygenerujte ICMP komunikaci.
  Analyzujte obsah ARP paketů.
  Zapište, co jste zadali do filtru.
  Zachycený provoz uložte do souboru \texttt{cv1-arp.pcap} který budete odevzdávat.
\item Zachyťte pouze HTTP a DNS provoz (na výchozích portech).
  Ve webovém prohlížeči zkuste otevřít několik stránek na různých URL adresách.
  Analyzujte obsah a posloupnost DNS paketů a následných HTTP paketů.
  Zachycený provoz uložte do souboru \texttt{cv1-dns.pcap} který budete odevzdávat.
\item Znovu si otevřete dříve uložený soubor s nešifrovanou komunikaci pomocí HTTP (\texttt{cv1-http.pcap}), zobrazte si TCP stream této komunikace (\emph{Follow TCP stream}).
  Najděte dotaz, který odpovídá stránce zobrazené v prohlížeči.
  Pokuste se zachytit šifrovanou komunikaci HTTPS na libovolnou stránku, analyzujte zachycenou komunikaci, zaměřte se také na provoz DNS; využijte funkci \emph{Follow TCP stream}.
\item Do odpovědního archu slovně popište význam funkce \emph{Follow TCP stream}, zamyslete se nad formátem zobrazených dat funkcí \emph{Follow TCP stream} a rozdílem oproti výchozímu pohledu na data ve formě paketů.
\end{enumerate}

\section{Konfigurace IPv4 a IPv6}

\subsection*{Příprava virtuálních strojů}
Vypňete virtuální stroj.
V nastavení stroje zapňete druhé síťové rozhraní (\textit{Network $\rightarrow$ Adapter 2}) a nastavte jej do módu \textit{Internal Network} s názvem \texttt{isa}.
Naklonujte stroj a opět nastavte generaci nových MAC adres. Použijte \textit{Linked clone}.
Nastartujte oba stroje a na jedném z nich spusťe záchyt na rozhraní \texttt{enp0s8}.

\subsection{Manuální konfigurace IPv4}

Teorie \emph{IPv4 adresování} je popsaná v sekci \ref{adresy_ipv4} laboratorního manuálu --- Adresy v IPv4 síti.
Možnosti manuální konfigurace IP adres jsou v sekci \ref{ipconfig} --- Konfigurace síťování koncových zařízení.

\begin{enumerate}
    \item Zvolte nejdelší možnou masku sítě \texttt{192.168.0.0} tak, aby síť obsahovala prostor pro 100 koncových stanic.
    \item Jako adresu sítě použijte \texttt{192.168.0.0}.
      Na obou strojích nastavte libovolné adresy z dané síťe na novém rozhraní \texttt{enp0s8}.
    \item Správnou konfiguraci si ověřte příkazem {\tt ping}.
\end{enumerate}

\subsection{Manuální konfigurace IPv6}
Teorie \emph{IPv6 adresování} je popsaná v sekci \ref{adresy_ipv6} --- Adresy v IPv6 síti.
Možnosti manuální konfigurace IP adres jsou stejné jako pro IPv4.

\begin{enumerate}
    \item Zvolte si adresu sítě vhodnou pro použití v privátních lokálních
        sítích, s prefixem délky 64 bitů. Prvních 48 bitů zvolte podle popisu v
        sekci \ref{adresy_ipv6}, pro vygenerování unikátního Global ID můžete
        použít web \url{https://cd34.com/rfc4193/}, zbývajících 16 bitů (Subnet
        ID) si můžete zvolit libovolně.
    \item Pro zajímavost si můžete unikátnost vygenerovaného Global ID
        zkontrolovat na \url{https://www.sixxs.net/tools/grh/ula/list}.
    \item Na obou strojích nastavte libovolné adresy z dané síťe na novém rozhraní \texttt{enp0s8}.
    \item Správnou konfiguraci si ověřte příkazem {\tt ping6}.
\end{enumerate}

\subsection*{Uložení zachycené komunikace}
Uložte zachycenou komunikaci \texttt{ping} a \texttt{ping6} do souboru \texttt{cv1-ping.pcap}.

\section*{Odevzdávané soubory}
Zkontrolujte, zda máte všechny soubory které se budou odevzdávat:
\begin{itemize}
  \item \texttt{protokol.md}
  \item \texttt{cv1-http.pcap}
  \item \texttt{cv1-arp.pcap}
  \item \texttt{cv1-dns.pcap}
  \item \texttt{cv1-ping.pcap}
\end{itemize}

\section{Ukončení cvičení}
Do WIS-u odevzdejte vyplněný \texttt{protokol.md} a všechny zachycené \texttt{pcap} soubory.
Vypňete virtuální stroje a obnovte snapshot ze začátku.
